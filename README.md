# TETRIS

Изработено од Александар Сандев и Андреј Генчовски

## Опис на проблемот и упатство за играње

Апликацијата која што ја развиваме е играта „Тетрис“ во која има неколку модови на игра и тоа:

- Еден играч – Single Player
- Двајца играчи – Two Players
- Екстремен левел – Extreme Mode

Играта се игра на начин, што на одредено време се генерира фигура најгоре на игралиштето, и таа паѓа надолу сама, или корисникот може да ја симне побрзо. Има можност за движење на фигурата лево или десно, како и ротирање на истата. Кај еден играч и екстремен левел, командите се следни:

- На горната стрелка се ротира за 90 степени
- На долната стрелка се поместува фигурата надолу
- На левата стрелка се поместува налево за една позиција
- На десната стрелка се поместува надесно за една позиција

Кај двајца играчи, контролите за вториот играч се истите, но копчињата се "w", "s", "a", "d" соодветно. Контролите се прикажани на екран при секое вклучување на соодветниот мод на игра, па така корисникот нема да има дилема околу тоа. Кога еден ред се исполни со фигури, редот се брише и се додаваат соодветни вредности на атрибутите за поени, ниво и редови. Доколку над тој ред има други фигури, тогаш тие се поместуваат за едно место надолу.

На почетокот, корисникот има копче за помош каде добива соодветни информации.

## Нивоа на тежина

При старт на играта во првите два начини на игра, на почетокот корисникот избира тежина на игра. На играчот му се понудени три нивоа на тежина и тоа:

- Лесно - Easy
- Средно - Intermediate
- Тешко – Hard

Разликата помеѓу секое од овие нивоа е брзината на генерирање на фигура и движењето надолу. Корисникот исто така има прозорче каде има преглед за следната фигура која што ќе се генерира.

## Играчки информации

Првите 4 редови се обоени во црвена боја поради тоа што кога веќе фигурата се наоѓа таму и не може да оди надолу, тогаш играта завршува. Полето за игра е јасно обележано и боите не се преклопуваат. Корисникот има можност да види каде ќе падне фигурата, преку обележани црвени линии на полињата. За секој играч (еден или два) се прикажуваат податоци за име, редици, поени и ниво. Овие вредности имаат улога во одредувањето на победникот кај двајца играчи или освоени поени кај еден играч.

## Јазик на играта

Освен тоа, корисникот има можност да избере на кој јазик сака да ја игра играта, поточно може да избере македонски или англиски. На почетокот е поставен англиски јазик.

## Екстремен левел

Кај есктремниот левел, нема приказ на следните фигури, нема полиња во црвена боја на почетокот, нема приказ каде ќе падне фигурата и брзината на генерирање на фигура и придвижувањето надолу е побрзо од вообичаено. Притоа, колку повеќе играчот ја игра играта, брзината се зголемува се повеќе и повеќе.

## Завршување на играта

При крај на играта, по соопштувањето на поените или победникот, корисникот добива прашање дали сака да игра на истиот мод на игра повторно.

Со потврда на прашањето, играта почнува од ново, а со одбива

ње се враќа на почетното мени. Копчето за излез го прашува корисникот дали е сигурен дека сака излез, и со потврда играта се исклучува.







